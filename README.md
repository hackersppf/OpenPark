# OpenPark
(https://hackers.ioarvanit.gr/wp-content/uploads/2025/01/%CE%86%CF%84%CE%B9%CF%84%CE%BB%CE%BF.png)

Μαθητές και μαθήτριες της Δ, Ε και ΣΤ τάξης του Πειραματικού Δημοτικού Σχολείου Φλώρινας σχεδιάζουν ένα ανοιχτό πάρκο για όλους τους πολίτες με ελεύθερους χώρους και παιχνίδια σε παιδικές χαρές τα οποία γίνονται πιο διασκεδαστικά με την χρήση της τεχνολογίας.

Πιο συγκεκριμένα σχεδιάζουμε:

-   **Παγκάκια και χώρους ανάπαυσης για όλους τους πολίτες με έμφαση στην προσβασιμότητα.** Τα παγκάκια σχεδιάζονται από τους μαθητές μας στο TInkerCAD και εκτυπώνονται σε 3Δ εκτυπωτή. Τα παγκάκια θα πρέπει να δίνουν έμφαση στην προσβασιμότητα όλων των ατόμων, καθώς και σε έξυπνες λύσεις σκίασης και εξοικονόμησης ενέργειας.
-   **Τσουλήθρες, πίστες skateboard και άλλα παιχνίδια παιδικής χαράς με ενσωματωμένους αισθητήρες για μεγαλύτερη αλληλεπίδραση.** Θα χρησιμοποιήσουμε απλούς και οικονομικούς αισθητήρες απόστασης με την χρήση υπέρυθρης ακτινοβολίας για να αντιλαμβανόμαστε πότε χρησιμοποιείται το παιχνίδι και θα χρησιμοποιήσουμε οθόνες DOT MATRIX και buzzers για την επικοινωνία με τον χρήστη.
-   **Σύστημα πληροφόρησης και καθοδήγησης στο πάρκο για άτομα με προβλήματα όρασης.** Οι διαδρομές στο πάρκο θα έχουν ειδική χάραξη για άτομα με προβλήματα όρασης, ενώ παράλληλα θα υπάρχει ένα σύστημα το οποίο με την χρήση αισθητήρων και ηχείων θα πληροφορεί του επισκέπτες σε ποιο σημείο του πάρκου βρίσκονται.

Το τελικό αποτέλεσμα θα είναι μια μακέτα ενός πάρκου στην οποία θα περιλαμβάνονται τα παγκάκια, τα παιχνίδια παιδικής χαράς και το σύστημα πληροφόρησης και καθοδήγησης σε πλήρη λειτουργία.

## Εκπαιδευτικοί Στόχοι

Το έργο "Open Parks" στοχεύει να ενισχύσει τις δεξιότητες των μαθητών και μαθητριών σε πολλαπλά επίπεδα:

1.  **Ανάπτυξη Τεχνολογικών Δεξιοτήτων**  
    Οι μαθητές εξοικειώνονται με σύγχρονα εργαλεία σχεδίασης, όπως το TinkerCAD, και τεχνολογίες, όπως το Arduino, οι αισθητήρες και οι ενεργοποιητές. Μαθαίνουν να συνδυάζουν ψηφιακές και φυσικές τεχνολογίες για τη δημιουργία λειτουργικών πρωτοτύπων.
2.  **Εφαρμογή STEAM Προσεγγίσεων**  
    Μέσα από τη διαθεματική προσέγγιση της επιστήμης, της τεχνολογίας, της μηχανικής, των τεχνών και των μαθηματικών, οι μαθητές σχεδιάζουν και υλοποιούν λύσεις για πραγματικά προβλήματα.
3.  **Ενίσχυση Δημιουργικότητας και Καινοτομίας**  
    Οι μαθητές ενθαρρύνονται να σκέφτονται δημιουργικά και να προτείνουν καινοτόμες ιδέες για χώρους που είναι προσβάσιμοι, διασκεδαστικοί και βιώσιμοι.
4.  **Καλλιέργεια Ενσυναίσθησης και Συμπερίληψης**  
    Το έργο προωθεί την ευαισθητοποίηση για τις ανάγκες όλων των πολιτών, δίνοντας έμφαση στην προσβασιμότητα και την ισότητα, ώστε τα πάρκα να είναι πραγματικά ανοιχτά και φιλόξενα για όλους.
5.  **Ανάπτυξη Ομαδικότητας και Επικοινωνίας**  
    Οι μαθητές εργάζονται σε ομάδες, μοιράζονται ρόλους, ανταλλάσσουν ιδέες και συνεργάζονται για να επιτύχουν κοινούς στόχους.
6.  **Καλλιέργεια Περιβαλλοντικής Συνείδησης**  
    Μέσα από την επιλογή λύσεων χαμηλής κατανάλωσης ενέργειας και βιώσιμων υλικών, οι μαθητές συνειδητοποιούν τη σημασία της φροντίδας του περιβάλλοντος.

Το έργο "Open Parks" συνδυάζει τη δημιουργικότητα με την τεχνολογία, δημιουργώντας ευκαιρίες για μάθηση μέσα από την πράξη, ενώ ταυτόχρονα ενισχύει τις αξίες της προσβασιμότητας, της βιωσιμότητας και της κοινωνικής ευαισθησίας.

## Λίστα προτεινόμενου εξοπλισμού

-   3D Printer - Creality 3D Ender-3 V3 KE - 220x220x240mm, κόστος 280 ευρώ με ΦΠΑ
-   PLA Filament 4kg, κόστος 80 ευρώ
-   Arduino Mega compatible, κόστος 20 ευρώ
-   Led Matrix 8x8 Red with MAX7219 X 2, κόστος 8 ευρώ
-   Waveshare Υπέρυθρος Αισθητήρας Εμποδίων Χ 6, κόστος 24 ευρώ
-   Gravity Digital Buzzer Χ 4, κόστος 8 ευρώ
-   Speaker Enclosed X 2, κόστος 6 ευρώ
-   Transistor NPN X 2, κόστος 1 ευρώ

**Συνολικό κόστος: 427 ευρώ**
Περισσότερες πληροφορίες μπορείτε να δείτε στην σελίδα του έργου: https://hackers.ioarvanit.gr/archives/5528
